Panchvati man-bhaavan upvan
Panchvati man-bhaavan upvan
Jis upvan mein man ko mohe
Shri Raghuvar ki chitvan

Mohak chitvan
Sundar chitvan

Komal kaliyan khil-khil jaayein
Lata vriksha se mil-mil jaaye
Dadur, mor, papeeha gaaye
Madhur-madhur svar har pal

Madhu-svar har pal
Madhu-svar har pal

Toot gaye pinjre ke bandhan
Mukt hue panchhi ke gunjan
Toot gaye pinjre ke bandhan
Mukt hue panchhi ke gunjan

Mohak mand sugandh pavan se
Mehek raha hai madhuban

Pyara madhuban
Mera madhuban

Mann anandit, pulkit kaaya
Chandanvat ki sheetal chhaya
Saajan ke sang iss upvan mein
Laut ke aaya bachpan
Panchvati man-bhaavan upvan
Pyara upvan